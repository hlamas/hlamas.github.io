<html>
<meta charset="UTF-8">
<head>
</head>

    <h1 id="barndom">Min barndoms jul</h1>
    <h2 id="barn-1">1</h2>
<p>
Över stadens hets och ävlan, övre trista mörka hus,<br>
över gråa torg och grändens gamla skjul<br>
Dansa lätta vita flingor i en egen värld av ljus,<br>
och de minna ständigt om min barndoms jul.<br>
</p>
<H2 id="barn-refr">Refr:</h1>
<p>
O, min barndoms jul, lev kvar i sinnet<br>
Strålande högtid, hur fröjdefull du var!<br>
Klinga klocka och tindra stjärna klar,<br>
O, min barndoms jul, lev kvar!<br>
</p>
<h2 id="barn-2">2</h1>
<p>
Jag kan höra älven brusa i mitt barndoms sagoland,<br>
där gick älven jämt sin lugna, stilla gång.<br>
Över skogarna och bergen lyste skyn av norrskensbrand,<br>
när det ringdes bud om fred och ottesång.<br>
(Refr)
</p>
<h2 id="barn-3">3</h1>
<p>
Ja, därhemma lyste julenattens stjärnor med en glans,<br>
som var lånad ifrån himmelrik sa mor.<br>
Där sjöng forsarna och skogarna som ingen annan stans,<br>
och i juletid var glädjen ren och stor.<br>
(Refr)
</p>
<h2 id="barn-4">4</h1>
<p>
Efter sista jul'n därhemma då stod mor vid stugans dörr,<br>
hennes avskedsord dem minnes jag så väl:<br>
O, om blott jag kunde bära dig på armarna som förr,<br>
för att värna om din ljusa barnasjäl!<br>
(Refr)
</p>
<h2 id="barn-5">5</h1>
<p>
Och därhemma lyser stjärnorna som förr uti det blå,<br>
över skog och älv står månen grann och gul.<br>
Till min hembygds trolska nejder mina tankar ständigt gå,<br>
till mitt gamla hem och till min barndoms jul!<br>
(Refr)
</p>

</html>